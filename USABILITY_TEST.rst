Käytettävyyskoe saapasjkl.net -sivustolle
=========================================

Yleistä
---------
Saapas on ev.lut. kirkon yksi nuoriso- ja erityisnuorisotyön muoto, jota toteutetaan etsivän 
työn menetelmin. Tavoitteena on tarjota nuorisotyön palveluita myös niille nuorille, jotka 
viettävät aikaansa jossakin muualla kuin järjestetyn nuorisotoiminnan piirissä. Sivuston 
tarkoitus on tarjota Jyväskylän Saapas RY:lle web-sivut, jotka ovat mahdollisimman helposti 
ylläpidettävät. Sivujen tulee tarjota perusratkaisut esimerkiksi erilaisten ilmoitusten ja 
uutisten näyttämiseen sekä pienimuotoiseen käyttäjänhallintaan. Sivut mahdollistavat myös 
"blogaamisen".

Käytettävyyskoe
---------------
Käytettävyyskoe toteutetaan Saapas RY:lle tarkoitettuun web-sivustoon (saapasjkl.net). Kokeessa 
annetaan erilaisia tehtäviä, joita koehenkilöiden tulee suorittaa. Koe toteutetaan 
pääkäyttäjän näkökulmasta, jolloin jokainen tehtävä liittyy sisällön tuottamiseen tai sen
hallintaan. Pääkäyttäjä on yksittäisen käyttäjän rooli sivustolla, joka mahdollistaa sisällöntuottamisen sekä käyttäjien hallinnan. 

Kokeessa käyttäjät jaetaan kahteen ryhmään, joista ekalle ryhmälle annetaan ohjeet kuinka
sivustoa käytetään ja taas toisella ryhmälle ei anneta minkäänlaista ohjetta. Kokeen aikana
käyttäjä toteuttaa tehtäviä ennalta määrätyssä järjestyksessä ja samalla ilmaisee suullisesti
aikeistaan tehtävien teon aikana. Jokaisen koehenkilön suoritus dokumentoidaan videokameralle. 
Kokeen avulla selvitetään, kuinka käyttäjäystävällistä sivuston ylläpito on. Samalla katsotaan 
kuinka paljon lisäohjeet helpottavat ja nopeuttavat sivuston käyttämistä ensimmäisellä kerralla.

Tehtävät
--------
(Tehtävät eivät ole vielä täysin kiveenhakattuja, joten ne voivat vielä muuttua tehtävänantoa
määritellessä)

    1. Luo sivustolle uusi uutinen. Määrittele uutisen otsikoksi "testiuutinen" ja sisällöksi "testisisältö". 
    2. Luo sivustolle uusi blogi nimeltä "testiblogi". Lisää blogiin myös yksi blogikirjoitus.
    3. Luo sivustolle käyttäjä nimeltä "testi". Määritä salasanaksi "testi" ja sähköpostiosoitteeksi "testi@testi.fi".
    4. Anna "admin" -oikeudet käyttäjälle "testi".
    5. Poista käyttäjä "testi".

Tulosten arviointi
------------------
Jokaisen koehenkilön yksittäisien tehtävien suoritukseen kuluva aika kirjataan ylös. Samalla näistä ajoista otetaan keskiarvo siitä ryhmästä mihin koehenkilö kuului. Kaikkien tehtävien kokonaisaika otetaan myös ylös ja tästä lasketaan keskiarvo. 

Tuloksia vertaillessa selvitetään missä tehtävissä oli ajallisesti eniten erotusta eri ryhmien välillä. Samalla pyritään tekemään johtopäätöksiä siitä, mitkä kohdat sivustossa ovat ongelmallisia. Koehenkilöiden suullisen tehtäväkohtaisen palautteen perusteella pystytään myös tarkastelemaan miten koehenkilöt mieltävät sivujen käytettävyyden. 




















